#### 《人间词话》——王国维

一
> 词以境界为最上。有境界则自我高格，自有名句。五代、北宋之词所以独绝者在此。

二
> 自然中之物，互相关系，互相限制。然其写之于文学及美术中也，必遗其关系、限制之处。故虽写实家，亦理想家也。<br>
又虽如何虚构之境其材料必求之于自然，而其构造，亦从自然之法则。故虽理想家，亦写实家也。

三
> 古今之成大事业，大学问者，必经过三种之境界：<br>
“昨夜西风凋碧树，独上高楼，望尽天涯路”，此第一境界也。<br>
“衣带渐宽终不悔，为伊消得人憔悴”，此第二境也。<br>
“众里寻他千百度，蓦然回首，那人却在灯火阑珊处”，此第三境也。