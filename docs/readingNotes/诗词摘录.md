### 5.4.1《唐多令》刘过
> 芦叶满汀洲，塞沙带浅流。<br>
二十年，重过南楼。<br>
柳下系舟犹未隐，能几日，又中秋。<br>
黄鹤断矶头。故人今在否？<br>
旧江山，浑是新愁。<br>
欲买桂花同载酒，终不似，少年游。

### 5.4.2《陌上花开三首·其一》苏轼
>陌上花开蝴蝶飞，江山犹是昔人非。<br>
遗民几度垂垂老，游女长歌缓缓归

### 5.4.3《望江南·超然台作》苏轼
>春未老，风细柳斜斜。<br>
试上超然台上望，半壕春水一城花。烟雨暗千家。<br>
寒食后，酒醒却咨嗟。<br>
休对故人思故国，且将新火试新茶。诗酒趁年华。

### 5.4.4《夜雨》白居易

>我有所念人，隔在远远乡<br>
我有所感事，结在深深肠<br>
乡远去不得，无日不瞻望<br>
肠深解不得，无夕不思量<br>
况此残灯夜，独宿在空堂<br>
秋天殊未晓，风雨正苍苍<br>
不学头陀法，前心安可忘 

### 5.4.5《送柴御侍御》王昌龄
>沅水通波接武冈，送君不觉又离伤<br>
青山一道同云雨，明月何曾是两乡

### 5.4.6《满江红》岳飞
> 怒发冲冠，凭阑处，潇潇雨歇。<br>
抬眼望，仰天长啸，壮怀激烈。<br>
三十功名尘与土，八千里路云和月。<br>
莫等闲，白了少年头，空悲切。<br>
靖康耻，犹未雪。臣子恨，何时灭。<br>
驾长车，踏破贺兰山缺。<br>
壮志饥餐胡虏肉，笑谈渴饮匈奴血。<br>
待从头，收拾旧山河，朝天阙。

### 5.4.7 《玉楼春》欧阳修
> 尊前拟把归期说，未语春容先惨咽。<br>
人生自是有情痴，此恨无关风与月。<br>
离歌且莫翻新阕，一曲能教肠寸结。<br>
直须看尽洛城花，始共春风容易别。

### 5.4.8 《临江仙·滚滚长江东逝水》杨慎
> 滚滚长江东逝水，浪花淘尽英雄。是非成败转头空。<br>
青山依旧在，几度夕阳红。<br>
白发渔樵江渚上，惯看秋月春风。一壶浊酒喜相逢。<br>
古今多少事，都付笑谈中。


